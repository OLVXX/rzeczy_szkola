W plikach klasa.txt, uczen.txt i ewidencja.txt zapisano dane pochodzące
z automatycznego systemu kontroli wejść i wyjść w pewnej szkole, z 5 dni (od 4 do 8
kwietnia 2022 r.). Uczniowie posiadają imienne identyfikatory, które umożliwiają rejestrację
wejścia do szkoły i wyjścia ze szkoły.
Pierwszy wiersz w każdym z plików jest wierszem nagłówkowym. Dane w każdym wierszu
oddzielono średnikiem.


Uwaga: Jeżeli uczeń jest obecny, to danego dnia wchodzi do szkoły jeden raz i jeden raz
z niej wychodzi.


Zadanie 1.
Oblicz i podaj, ile wszystkich wejść dziewcząt z klas o profilu biologiczno-chemicznym
(„biologiczno-chemiczny”) do szkoły zarejestrował system kontroli dostępu w analizowanym
okresie 5 dni. Wszystkie imiona dziewcząt (i tylko dziewcząt) w tej szkole kończą się literą a.


Zadanie 2.
Utwórz zestawienie zawierające informację o liczbie uczniów, którzy w poszczególnych
dniach analizowanego okresu nie spóźnili się do szkoły. Jako godzinę rozpoczęcia zajęć
przyjmujemy godzinę 8:00. Wejście ucznia zarejestrowane po 8:00 traktujemy jako spóźnienie.


Zadanie 3.
Dla każdej osoby zliczamy łączny czas pobytu w szkole w analizowanym okresie 5 dni.
Podaj identyfikatory oraz imiona i nazwiska trzech osób, które w ciągu monitorowanego
czasu przebywały najdłużej na terenie szkoły.

Zadanie 4.
Podaj imiona i nazwiska wszystkich uczniów, którzy byli nieobecni 6.04.2022 r.
